#### Benämning svenska

Webbprogrammerare, 120 högskolepoäng

#### Benämning engelska

Web Development Programme, 120 credits

#### Nivå

Grundnivå

#### Fastställande av utbildningsplan

Fastställd 2009­09­15\
Senast reviderad 2016­12­09 av fakultetsstyrelsen inom Fakulteten för
teknik\
Utbildningsplanen gäller från och med vårterminen 2017

#### Förkunskaper

Grundläggande behörighet samt Matematik 2a / 2b / 2c eller Matematik B\
(Områdesbehörighet 7/A7).

# Programbeskrivning

Utbildningen ska förbereda för yrkesroller inom områden där det krävs
färdigheter i programmering av webbapplikationer. Utbildningen är
datavetenskaplig med inriktning mot webbprogrammeringsområdet.

Fokus ligger på programmering och utveckling av robusta
webbapplikationer med hög kodkvalitèt för olika plattformar och med
arbetssätt och metoder som är aktuella i branschen.

Studenten utbildas för kompetens att utveckla nya webbaserade tjänster
och produkter. Efter utbildningen ska studenten vara väl förberedd för
arbete på en IT­avdelning, webbyrå eller IT-­företag med ansvar för
utveckling av webbapplikationer med agila utvecklingsmetoder. Studenten
ska också se möjligheter i att starta eget företag.

# Mål

## Högskoleförordningens examensordning: Examensmål

### Kunskap och förståelse

För högskoleexamen skall studenten

-   visa kunskap och förståelse inom det huvudsakliga området
    (huvudområdet) för utbildningen, inbegripet kännedom om områdets
    vetenskapliga grund och kunskap om några tillämpliga metoder inom
    området.

### Färdighet och förmåga

För högskoleexamen skall studenten

-   visa förmåga att söka, samla och kritiskt tolka relevant information
    för att formulera svar på väldefinierade frågeställningar inom
    huvudområdet för utbildningen,

-   visa förmåga att redogöra för och diskutera sitt kunnande med olika
    grupper, och

-   visa sådan färdighet som fordras för att självständigt arbeta med
    vissa uppgifter inom det område som utbildningen avser.

### Värderingsförmåga och förhållningssätt

För högskoleexamen skall studenten l visa kunskap om och ha
förutsättningar för att hantera etiska frågeställningar inom
huvudområdet för utbildningen.

## Programspecifika mål

I ordningsföljd som speglar utbildningens progression, studenten skall
kunna

-   skapa säkra, tillgängliga och användarvänliga webbapplikationer för
    olika typer av enheter,

-   programmera robusta webbapplikationer med hög kodkvalitet,

-   redogöra för webbens arkitektur, framväxt och utveckling samt
    betydelse/påverkan för dagens samhälle,

-   leda och genomföra projekt inom webbprogrammering inkluderat
    kravställning, mjukvaruutveckling samt kontinuerlig leverans till
    driftsmiljö.

# Innehåll och struktur

## Programöversikt

Programmet har en programansvarig som tillser att utbildningen håller
god kvalitet med god progression samt tillser att kommunikationen mellan
lärare och studenter fungerar på ett bra sätt. Kvalitet och progression
upprätthålls genom kontinuerlig dialog med ämnesansvarig.

Årskurs ett i programmet fokuserar på att ge studenten en grundläggande
kunskap om klient­ och serverbaserade webbprogrammeringsmiljöer samt en
grund i prototyp­- och klassbaserad objektorienterad programmering.
Vidare introduceras och tillämpas för området relevanta
programutvecklingsprocesser. Årskursen avslutas med en sammanfattande
projektkurs.

Årskurs två syftar till att ge studenten fördjupad kunskap om
webbapplikationers arkitektur och för webbappliaktioner relevanta
programmeringsmönster samt kunskap om och färdighet i objektorienterad
analys och design. Testning av mjukvara och dess kvalitet sätts i fokus
tillsammans med förståelse för webben som en applikationsplattform.
Under programmets sista termin genomförs ett kundorienterat
mjukvaruutvecklingsprojekt där en större webbapplikation skapas och
driftsätts. Årskursen avslutas med ett självständigt arbete.

### Kurser i programmet

Kurserna i programmet kan i samförstånd med programansvarig bytas ut mot
motsvarande kurser inom programmets inriktning. Vid utbyte av kurs
kontrollerar programansvarig att programmets mål fortfarande uppfylls.
Förkunskapskraven för kurser samt de lokala reglerna för examen vid
Linnéuniversitetet måste alltid uppfyllas.

#### Årskurs 1

-   Grundläggande programmering 7,5 hp, Datavetenskap, G1N:mainfiled.
    (Konstruktion av välstrukturerade program i Javascript.
    Prototypbaserad objektorienterad programmering.)

-   Webbteknik 1 7,5 hp, Medieteknik, G1N. (Grundläggande webbdesign med
    klientbaserad teknik.)

-   Grafiska verktyg 7,5 hp, Medieteknik, G1N. (Grundtekniker för
    skapande av vektorbaserad grafik, bitmapbaserad grafik samt
    3D­grafik.)

-   Klientbaserad webbprogrammering 7,5, G1F:mainfiled. (Konstruktion av
    webbläsarbaserade applikationer med bland annat Javascript.)

-   Serverbaserad webbprogrammering 7,5 hp, Datavetenskap,
    G1F:mainfiled. (Konstruktion av webbserverbaserade applikationer
    samt förståelse för olika typer av webbservrar och dess
    kommunikation med webbklienten.)

-   Programvaruteknik 7,5 hp, Datavetenskap, G1F:mainfiled.
    (Introduktion i programvaruutveckling. Kursen fokuserarpå verktyg
    som kan användas under utveckling av programvara som stöd för bland
    annat modellering, konfigurationshantering och testning.)

-   Objektorienterad programmering 7,5 hp, Datavetenskap, G1F:mainfiled.
    (Klassbaserad objektorienterad programmering med C\#.)

-   Individuellt mjukvaruutvecklingsprojekt 7,5 hp, Datavetenskap,
    G1F:mainfiled. (Genomförande av ett mjukvaruprojekt där en
    fungerande mjukvara skall utvecklas med hjälp av de teoretiska och
    praktiska förutsättningar som getts i tidigare kurser.)

#### Årskurs 2

-   Objektorienterad analys och design med UML 7,5 hp, Datavetenskap,
    G1F:mainfiled. (Kunskaper om hur objektorienterad analys och design
    kan implementeras i ett objektorienterat programmeringsspråk samt
    grunderna i modelleringsspråket UML.)

-   Introduktion till mjukvarukvalitet 7,5 hp, Datavetenskap,
    G1F:mainfiled. (Framställning av webbaserad mjukvara med hög
    kodkvalitet.)

-   Mjukvarutestning 7,5 hp, Datavetenskap, G1F:mainfiled. (Enhets­,
    system­ och integrationstestning, acceptanstestning.)

-   Databasteori 7,5 hp, Datavetenskap, G1F:mainfiled. (Metoder och
    teorier för databasdesign. Frågespråk, dokument­ och
    relationsdatabaser.)

-   Arkitekturer och ramverk för webbapplikationer 7,5 hp,
    Datavetenskap, G1F:mainfiled. (Förståelse för hur webbramverk och
    designmönster kan användas i samband med utveckling av
    webbapplikationer.)

-   Webben som applikationsplattform 7,5 hp, Datavetenskap,
    G1F:mainfiled. (Webbens arkitektur, framväxt och utveckling samt
    betydelse/påverkan för dagens samhälle.)

-   Mjukvaruutvecklingsprojekt 7,5 hp, Datavetenskap, G1F:mainfiled.
    (Genomförande av ett kundorienterat mjukvaruprojekt med ett fokus på
    projektledning och projektplanering.)

-   Självständigt arbete 7,5 hp, Datavetenskap, G1E:mainfiled.
    (Självständigt arbete omfattande teoretisk och experimentell
    verksamhet med åtföljande rapportskrivning och muntlig
    presentation.)

### Arbetslivsanknytning

Inom ramen för utbildningen har studenterna möjlighet att bedriva
projekt tillsammans med företag. Kurserna i utbildningen är i många fall
utformade för att passa en framtida anställning och stora delar av
programmets innehåll är framtaget med feedback från företag inom
IT­sektorn.

### Utlandsstudier

Studenterna erbjuds ta del av det samlade utbudet av avtal med utländska
lärosäten som finns inom Linnéuniversitetet. Utlandsstudier sker i
samråd med programansvarig och under årskurs två.

### Perspektiv i utbildningen

Inom utbildningen arbetar man med hållbar utveckling genom att tillse
att studenterna får kunskaper som kommer att vara relevanta och
applicerbara under en längre tidsperiod. Hållbar utveckling syftar här
på människan och dennes behov och hur man genom tekniken kan tillse att
dessa även i framtiden kan tillgodoses.

Internationaliseringsperspektivet inom utbildningen tillgodoses främst
genom att ge möjlighet för samverkan med universitet utomlands men även
genom att hämta inspiration och dra lärdomar av hur universitet
internationellt bedriver undervisning och forskning inom området.

# Kvalitetsutveckling

Kontinuerlig utvärdering och förbättring av programmet sker bland annat
i samråd med studenter i form av en programkommité, genom
läsårsutvärderingar samt genom samverkan med företag och andra
intressenter samt genom benchmarking gentemot andra högskolor och
universitet.

Sammanställningar av programutvärderingar finns tillgängliga på
programmets webbplats.

Programansvarig ansvarar för att utvärderingen genomförs och att
eventuella kvalitetsproblem i programmet åtgärdas.

# Examen

Efter avklarade studier på programmet samt då avklarade studier
motsvarar de fordringar som finns angivna i Högskoleförordningens
examensordning samt i den lokala examensordningen för Linnéuniversitetet
kan studenten ansöka om examen. De som fullföljt programmet
Webbprogrammerare 120 hp kan erhålla följande examen:

Högskoleexamen med inriktning mot webbprogrammering\
Huvudområde: Datavetenskap

*Higher Education Certificate in web development\
Main field of study: Computer Science.*

Examensbeviset är tvåspråkigt (svenska/engelska). Tillsammans med
examensbeviset följer Diploma Supplement (engelska).

# Övrigt

Undervisningen bedrivs huvudsakligen på svenska, men inslag av engelska
är återkommande i form av till exempel engelskspråkig litteratur och
lärresurser.

Campusstudier förutsätter egen tillgång till bärbar dator.

För att läsa utbildningen på distans så förutsätts egen tillgång till
dator, headset, webbkamera och internetuppkoppling.

Majoriteten av utbildningens lärresurser är publikt tillgängliga genom
kursernas webbplatser.
